---
layout: post
title: گزارش جلسه‌ی دوم گروه LET
---



جلسه دوم گروه LET روز سه شنبه ۱۸ آبان درحالی برگزار شد که به دلیل اشتباهی در پوستر تعدادی از افراد ساعت ۴:۳۰ به جلسه پیوستند و جلسه با ۲۰ دقیقه تأخیر از ساعت ۴ شروع شد. عناوین این جلسه «شروع کار با OpenCV» و «نصب و راه اندازی اوبونتو» به همراه پخش فیلم سخنرانی TEDx ریچارد استالمن با عنوان «نرم‌افزار آزاد، جامعه آزاد» بود.

![First Session Poster]({{ site.url }}/public/img/poster-session-2.jpg)

در ابتدای جلسه فرزین محمدی با عرض خوش آمد گویی از حاضرین جلسه برای تأخیر بوجود آمده عذرخواهی کرد و اشاره کرد بنا بر درخواست اعضای گروه نظرسنجی‌ای برای انتخاب تایم مناسب‌تری برای جلسات به زودی انجام خواهد گرفت. با صحبت‌های دوستان گزینه‌هایی برای این نظرسنجی مشخص شد و قرار شد نظرسنجی در گروه تلگرامی LET گذاشته شود. در ادامه مطالب گفته شده در گروه تلگرامی فرزین اشاره کرد که با توجه به امکانات از جلسات بعدی فیلمبرداری خواهد شد تا در دسترس عموم قرار گیرد.

بعد از صحبت‌های اولیه ارائه اول با عنوان «شروع کار با OpenCV» توسط محمد سیاوشی آغاز شد. در ابتدا محمد شروع به معرفی OpenCV کرد و توضیح مختصری از تاریخچه‌ی این برنامه گفت و در ادامه مراحل نصب آن را توضیح داد و بعد از آن شروع به توضیح دادن اطلاعات پایه‌ای در مورد پردازش تصویر کرد. از مطالب گفته شده در این بخش از توضیحات می‌توان به انواع کانال‌های یک عکس و شیوه ذخیره سازی یک عکس در OpenCV اشاره کرد. محمد با توضیح اینکه OpenCV با ساختار داده معمولی در پایتون کار نمی‌کند و از ساختمان داده‌ای به نام Numpy استفاده می‌کند، به صورت مختصر یک آشنایی سطحی و روش ایندکس دهی این ساختمان داده را توضیح داد. از آنجایی که محمد نمی‌خواست با توضیح جامع در مورد Numpy از موضوع اصلی منحرف شود، توضیحاتش در مورد آن را  با معرفی داکیومنت‌های آن پایان داد. بعد از توضیحات اولیه محمد کار با کد را شروع کرد. در ابتدا او یک دمو از کاری که قرار بود در ادامه انجام دهد را نشان داد و بعد از آن از صفر شروع به نوشتن کد کرد و در بین آن دموهایی برای درک بهتر افراد از برنامه اجرا کرد. اسلاید‌های ارائه و کدی که در جلسه نوشته شد در گروه به اشتراک گذاشته شد و لینک آن در انتهای این گزارش آمده است.

[اسلایدها و کد](https://github.com/Msiavashi/OpenCV-Presentation)

بعد از ارائه محمد سیاوشی، نوبت به ارائه علی نادری پاریزی با عنوان «نصب و راه اندازی اوبونتو» رسید. در ابتدا علی در مورد اوبونتو توضیح داد و در ادامه انواع پارتیشن های هارد را معرفی کرد. همچنین او از مینیمم ها و ماکسیمم ها در هارد صحبت کرد و توضیحاتی در مورد Swap داد. در حین ارائه به دلیل مشکلاتی که سیستم تصویر سالن داشت دچار وقفه شد و این موضوع باعث شد تا حدودی تمرکز حاضرین و ارائه دهنده از بین برود و همچنین زمان زیادی در این میان از دست برود. در ادامه علی به صورت زنده اقدام به نصب ابونتو ۱۶.۰۴ کرد و مراحلی که طی ارائه توضیح داده بود را زنده اجرا کرد.

در انتها به دلیل وقفه‌هایی که ایجاد شده بود از حاضرین جلسه سؤال پرسیده شد که آیا مایل به دیدن فیلم سخنرانی ریچارد استالمن با عنوان «نرم‌افزار آزاد، جامعه آزاد» هستند یا خیر. با بازخورد مثبت حاضرین جلسه و علاقه آنان فیلم سخنرانی پخش شد. این سخنرانی که اولین سخنرانی ریچارد استالمن در مورد نرم‌افزار آزاد در مراسم TEDx بود برای حاضرین جلسه پخش شد و در انتهای آن جلسه در ساعت ۶ به پایان رسید.

[سخنرانی ریچارد استالمن «نرم‌افزار آزاد، جامعه آزاد»](https://mega.nz/#!tUo0hbIJ!9gT8zhYYmCQYzeor7WoAjezHm2bmg1KuAtL58Cqxwo4)
